# -*- mode: mandoku-view; -*-
#+TITLE: 白香山詩集
#+DATE: 2015-08-24 23:48:31.441640
#+PROPERTY: ID KR4c0070
#+PROPERTY: BASEEDITION WYG    
#+PROPERTY: JUAN 卷十三
<pb:KR4c0070_WYG_013-1a>¶
欽定四庫全書¶
　白香山詩集巻十三　　　　歙縣汪立名編¶
　　長慶集十三(律詩五言七言/凡九十二首)¶
　　　代書詩一百韻寄微之¶
憶在貞元嵗初昇典校司身名同日授心事一言知(貞/元)¶
(中與微之同登科第俱授/秘書省校書郎始相識也)肺腑都無隔形骸兩不覊疎¶
狂屬年少閒散為官卑分定金蘭契言通藥石規交賢¶
方汲汲友直每偲偲有月多同賞無盃不共持秋風拂¶
<pb:KR4c0070_WYG_013-1b>¶
琴匣夜雪巻書帷髙上慈恩塔幽尋皇子陂唐昌玉蕊¶
㑹崇敬牡丹期(唐昌觀玉蕊崇敬寺牡/丹花時多與微之有期)笑勸迂辛酒閒¶
吟短李詩(辛大立度性迂嗜酒李二十紳形/短能詩故當時有迂辛短李之號)儒風愛敦¶
質佛理賞𤣥師(劉三十二敦質有儒風庾/七𤣥師談佛理有可賞者)度日曾無悶¶
通宵靡不為雙聲聨律句八面數宫棊(雙聲聨句八面/宫棊皆當時事)¶
往往遊三省騰騰出九逵寒銷直城路春到曲江池樹¶
暖枝條弱山晴彩翠竒峰攢石緑㸃栁惹麴塵絲岸草¶
煙鋪地園花雪壓枝早光紅照耀新溜碧逶迤幄幕侵¶
<pb:KR4c0070_WYG_013-2a>¶
堤布盤筵占地施徴伶皆(一作/求)絶藝選(一作/迎)妓悉(一作/選)¶
名姬鉛黛凝春態(一作/豔)金鈿耀水嬉風流誇墮髻時世¶
鬭啼眉(貞元末城中復為/墮馬髻啼眉妝)密坐隨歡促華尊逐勝移香¶
飄歌袂動翠落舞釵遺籌插紅螺椀觥飛白玉巵打嫌¶
調笑易飲訝巻波遲(抛打曲有調笑令/飲酒曲有巻白波)殘席諠譁散歸¶
鞍酩酊騎駝顔烏㡌側醉袖玉鞭垂紫陌傳鐘鼓紅塵¶
塞路岐幾時曾蹔别何處不相隨荏苒星霜換廻環節¶
候推兩衙多請告三考欲成資運啓千年聖天成萬物¶
<pb:KR4c0070_WYG_013-2b>¶
宜皆當少壯日同惜盛明時光景嗟虛擲雲霄竊暗窺¶
攻文朝矻矻講學夜孜孜䇿目穿如扎(時與微之集䇿/略之目其數至)¶
(百/十)毫鋒銳若錐(時與微之各有纎鋒細管筆&KR0157;/以就試相顧輒笑目為毫錐)繁張獲¶
鳥網堅守釣魚坻(謂自冬至夏頻改試期/竟與微之堅待制試也)並受䕫龍薦¶
齊陳鼂董詞萬言經濟略三䇿(一作/道)太平基中第爭無¶
敵專場戰不疲輔車排勝陳掎角搴降旗(並謂同鋪/席共筆硯)雙¶
闕紛容衞千僚儼等衰(謂制舉人欲/唱第之時也)恩隨紫泥降名向¶
白麻披既在髙科選還從好爵縻東垣君諫諍西邑我¶
<pb:KR4c0070_WYG_013-3a>¶
驅馳(元和元年同登制科微/之拜拾遺予授盭厔尉)再喜登烏府多慙侍赤墀¶
(四年微之復拜監察/予為拾遺學士也)官班分内外遊處遂參差每列鵷¶
鸞序偏瞻獬豸姿簡威霜凜冽衣彩繡葳㽔正色摧强¶
禦剛腸嫉喔咿常憎持禄位不擬保妻兒養勇期除惡¶
輸忠在滅私下鞲驚燕雀當道懾狐狸南國人無怨東¶
臺吏不欺(微之使東川奏寃八十餘家/詔從而平之因分司東都)理寃多定國切¶
諫甚辛毘造次行於是平生志在兹道將心共直言與¶
行兼危水暗波翻覆山藏路嶮巇未為明主識已被倖¶
<pb:KR4c0070_WYG_013-3b>¶
臣疑木秀遭風折蘭芳遇霰萎千鈞勢易壓一柱力難¶
榰騰口因成痏吹毛遂得疵憂來吟貝錦謫去詠江蘺¶
邂逅塵中遇殷勤馬上辭賈生離魏闕王粲向荆夷水¶
過清源寺山經綺里祠心揺漢皋珮淚墮峴亭碑(並途/中所)¶
(經厯/者)驛路縁雲際城樓枕水湄思鄉多繞澤望闕獨登¶
陴林晚青蕭索江平緑渺瀰野秋鳴蟋蟀沙冷聚鸕鷀¶
官舍黄茅屋人家苦竹籬白醪充夜酌紅粟備晨炊寡¶
鶴摧風翮鰥魚失水鬐闇雛啼渴旦凉葉墜相思(此四/句兼)¶
<pb:KR4c0070_WYG_013-4a>¶
(含微之鰥/居之思)一㸃寒燈滅三聲曉角吹藍衫經雨故驄馬¶
卧霜羸念涸誰濡沫嫌醒自歠醨耳垂無伯樂舌在有¶
張儀負氣衝星劒傾心向日葵金言自銷鑠玉性肯磷¶
緇伸屈須看蠖窮通莫問龜定知身是患應用道為醫¶
想子今如彼嗟予獨在斯無憀(一作/悰)當嵗杪有夢到天¶
涯坐阻連襟帶行乖接履綦潤銷衣上霧香散室中芝¶
念逺傷遷貶驚時嘆别離素書三往復明月七盈虧(自/與)¶
(微之别經七/月三度得書)舊里非難到餘歡不易追樹依興善老草¶
<pb:KR4c0070_WYG_013-4b>¶
傍靖安衰(㣲之宅在靖安/坊西近興善寺)前事思如昨中懷寫向誰北¶
村尋古柏南宅訪辛夷(開元觀西北院即隋時龍村佛/堂有古柏一株至今存焉微之)¶
(宅中有辛夷兩樹常/與微之遊息其下)此日空搔首何人共解頤病多知¶
夜永年長覺秋悲不飲長如醉加飱亦似飢狂吟一千¶
字因使寄微之¶
　　　　(附元稹上令狐相公書云江湖間多有新進/小生不知天下文有宗主妄相倣傚又從而)¶
　　　　(失遂至有支離褊淺之調皆目為元和體某/又與同門友白居易友善居易雅能為詩就)¶
　　　　(中愛驅駕文字窮極聲韻或為千言或為五/百言律詩以相投寄小生自審不能有以過)¶
<pb:KR4c0070_WYG_013-5a>¶
　　　　(之往往戲排舊韻别創新詞名為次韻蓋欲/以難相挑耳江湖間為詩者或相倣傚或力)¶
　　　　(不足則至于顛倒語言重複首尾韻同於等/不異於篇亦目為元和詩體而司文者考變)¶
　　　　(異之由往往歸咎於某嘗以/為雕蟲小事不足自明也)¶
　(立名按計敏夫紀事樂天詩悶勸迂辛酒閒吟短李/詩迂辛辛邱度也邱度之子一日自云辛氏子來見)¶
　(李二十紳曰小子每憶白二十二丈詩悶勸疇昔酒/閒吟二十丈詩紳笑曰辛大有此狂兒吾敢不存舊)¶
　(又云微之守浙東樂天守蘇臺遞筒唱和内一聨云/有月多同賞無杯不共持兩地暗合按杭越唱和在)¶
　(長慶中此元和五年寄江陵詩/有功不知何所据而云然也)¶
　　　和鄭元(一作/方)及第後秋歸洛下閒居(同髙侍郎/下隔年及)¶
<pb:KR4c0070_WYG_013-5b>¶
　　　(第/)¶
勤苦成名後優遊得意間玉憐同匠琢桂恨隔年攀山¶
靜豹難隱谷幽鸎蹔還微吟詩引步淺酌酒開顔門逈¶
暮臨水窻深朝對山雲衢日相待莫誤許身閒¶
　　　與諸同年賀座主侍郎新拜太常同宴蕭尚書¶
　　　　亭子(座主於蕭尚書下/及第得羣字韻)¶
寵新卿典禮㑹盛客徴文不失遷鶯侣因成賀燕羣池¶
臺(一作/塘)晴間雪冠葢暮和雲共仰曾攀處年深桂尚薰¶
<pb:KR4c0070_WYG_013-6a>¶
　(立名按容齋五筆樂天詩有宴蕭尚書亭子一篇注/云座主於蕭尚書下及第余考登科記樂天以正元)¶
　(十六年庚辰中書舍人髙郢下第四人登科郢以寶/應二年癸卯禮部侍郎蕭昕下第九人登科迨郢拜)¶
　(太常時幾四十年矣昕自癸卯放進士之後二十四/年丁卯又以禮部尚書再知貢舉可謂夀俊觀白公)¶
　(所賦可見唐世舉子之尊尚主/司也正元即貞元避廟諱作正)¶
　　　東都冬日㑹諸同年宴鄭家林亭(得先/字)¶
盛時陪上第暇日㑹羣賢桂折因同樹鸎遷各異年賔¶
階紛組珮妓席儼花鈿促膝齊榮賤差肩次後先助歌¶
林下水銷酒雪中天他日升沉者無忘共此筵¶
<pb:KR4c0070_WYG_013-6b>¶
　(立名按唐時新進士期集讌㑹之名甚多主司具慶/曰大相識主司在偏侍曰次相識主司有兄弟曰小)¶
　(相識又有聞喜櫻桃月燈打毬牡丹看佛牙其大者/為關宴唐摭言狀元與同年相見後便推一人為録)¶
　(事舊例率以狀元為録事其餘主宴主酒主樂探花/主茶之類咸以其日辟之國史補既㨗列名於慈恩)¶
　(寺塔謂之題名大醼於曲江亭子謂之曲江㑹/亦謂之關讌讌後同年各有所之亦謂之離宴)¶
　　　敘德書情四十韻上宣歙崔中丞(宣州薦送及/第後重投此)¶
　　　(書/)¶
元聖生乘運忠賢出應期還將稽古力助立太平基土¶
控吳兼越州連歙與池山河地襟帶軍鎮國藩維廉察¶
<pb:KR4c0070_WYG_013-7a>¶
安江甸澄清肅海夷股肱分外守耳目付中司楚老歌¶
來暮秦人詠去思望如時雨至福似嵗星移政靜民無¶
訟刑行吏不欺撝謙驚主寵隂德畏人知白玉慙温色¶
朱繩讓直辭行為時領袖言作世蓍龜盛幕招賢士連¶
營訓銳師光華下鵷鷺氣色動熊羆出入麾幢引登臨¶
劒㦸隨好風迎解榻美景待搴帷晴野霞飛綺春郊栁¶
宛絲城烏驚畫角江鴈避紅旗藉草朱輪駐攀花紫綬¶
垂山宜謝公屐洲稱栁家詩酒氣和芳杜絃聲亂子規¶
<pb:KR4c0070_WYG_013-7b>¶
分毬齊馬首列舞匝蛾眉醉惜年光晩歡憐日影遲廻¶
塘排玉棹歸路擁金覊自顧龍鍾者嘗䝉噢咻之仰山¶
塵不讓涉海水難為身忝鄉人薦名因國士推提&KR0157;増¶
善價拂拭長妍姿射䇿端心術遷喬整羽儀幸穿楊逺¶
葉謬折桂髙枝佩德潛書帶銘仁闇勒肌飭躬趨館舍¶
拜手挹階墀霄漢程雖在風塵迹尚卑敝衣羞布素敗¶
屋厭茅茨養乏晨昏膳居無伏臘資盛時貧可恥壯嵗¶
病堪嗤擢第名方立躭書力未疲磨鉛重剸割策蹇再¶
<pb:KR4c0070_WYG_013-8a>¶
奔馳相馬須憐瘦呼鷹正及飢扶揺重即事㑹有答恩¶
時¶
　　　和渭北劉大夫借便秋遮虜寄朝中親友¶
巨鎮為邦屏全材作國楨韜鈐漢上將文墨魯諸生豹¶
虎關西卒金湯渭北城寵深初受棨威重正揚兵陳占¶
山河布軍諳水草行夏苗侵部落宵遁失藩營雲隊攢¶
戈㦸風行巻斾旌堠空烽火滅氣勝鼓鼙鳴胡馬辭南¶
牧周師罷北征廻頭問天下何處有欃槍¶
<pb:KR4c0070_WYG_013-8b>¶
　　　題故曹王宅(宅在/檀溪)¶
甲第何年置朱門此地開山當賔閣出溪繞妓堂廻覆¶
井桐新長䕃窻竹舊栽池荒紅菡蓞砌老緑莓苔捐館¶
梁王去思人楚客來西園飛葢處依舊月徘徊¶
　　　自江陵之徐州路上寄兄弟¶
岐路南將北離憂弟與兄關河千里别風雪一身行夕¶
宿勞鄉夢晨裝慘旅情家貧憂後事日短念前程煙鴈¶
翻寒渚霜烏聚古城誰憐陟岡者西楚望南荆¶
<pb:KR4c0070_WYG_013-9a>¶
　　　酬哥舒大見贈(去年與哥舒等八人同/登科第今敘㑹散之意)¶
去嵗歡遊何處去(一作/好)曲江西岸杏園東花下忘歸因¶
美景尊前勸酒是春風各從微宦風塵裏共度流年離¶
别中今日相逢愁又喜八人分散兩人同¶
　　　和談校書秋夜感懐呈朝中親友¶
遥夜凉風楚客悲清砧繁漏月髙時秋霜似鬢年空長¶
春草如袍位尚卑詞賦擅名來已久煙霄得路去何遲¶
漢廷卿相皆知己不薦揚雄欲薦誰¶
<pb:KR4c0070_WYG_013-9b>¶
　　　感秋寄逺¶
惆悵時節晩兩情千里同離憂不散處庭樹正秋風鷰¶
影動歸翼蕙香銷故叢佳期與芳嵗牢落兩成空¶
　　　春題華陽觀(觀即華陽公主故/宅有舊内人存焉)¶
帝子吹簫逐鳯皇空留仙洞號華陽落花何處堪惆悵¶
頭白宮人掃影堂¶
　　　秋雨中贈元九¶
不堪紅葉青苔地又是凉風暮雨天莫怪獨吟秋思苦¶
<pb:KR4c0070_WYG_013-10a>¶
比君校近二毛年¶
　　　城東閒遊¶
寵辱憂歡不到情任他朝市自營營獨尋秋景城東去¶
白鹿原頭信馬行¶
　　　答韋八¶
麗句勞相贈佳期恨有違(一作佳音/悵有違)早知留酒待悔不¶
趂花歸春盡緑醅老雨多紅萼稀今朝如一醉猶得及¶
芳菲¶
<pb:KR4c0070_WYG_013-10b>¶
　　　華陽觀桃花時招李六拾遺飲¶
華陽觀裏仙桃發把酒看花心自知爭忍開時不同醉¶
明朝後日即空枝¶
　　　和友人洛中春感¶
莫悲金谷園中月莫歎天津橋上春若學多情尋往事¶
人間何處不傷神¶
　　　送張南簡入蜀¶
昨日詔書下求賢訪陸沉無論能與否皆起徇名心君¶
<pb:KR4c0070_WYG_013-11a>¶
獨南遊去雲山蜀路深¶
　　　寄陸補闕(前年同/登科)¶
忽憶前年科第後此時雞鶴蹔同群秋風惆悵須吹散¶
雞在中庭鶴在雲¶
　　　華陽觀中八月十五日夜招友翫月¶
人道中秋明月好欲邀同賞意如何華陽洞裏秋壇上¶
今夜清光此處多¶
　　　曲江憶元九¶
<pb:KR4c0070_WYG_013-11b>¶
春來無伴閒遊少行樂三分減二分何况今朝杏園裏¶
閒人逢盡不逢君¶
　(立名按摭言曲江遊賞雖云自神龍以來然盛於開/元之末國史補曲江大㑹此為下第舉人邇來漸侈)¶
　(靡皆為上例所占向之下第舉人不復預矣又云勅/下後人置皮袋例以圗章酒器錢絹實其中逢花即)¶
　(飲故張籍詩云無人不借花園宿到處皆&KR0157;酒器行/其皮&KR0504;狀元録事同㸃撿闕一則罰金曲江之宴行)¶
　(市羅列闤闠為之半空公卿家以是日揀選東床車/馬闐塞莫可殫述太平寰宇記曲江池漢武帝所造)¶
　(名為宜春苑其水曲折有似廣陵之江故名之韋述/記云漢為樂遊苑於曲江池乃世祖設以校文之所)¶
　(唐以進士每年登科第賜宴/於此葢不忘校文之義也)¶
<pb:KR4c0070_WYG_013-12a>¶
　　　過劉三十二故宅¶
不見劉君來近逺門前兩度滿枝花朝來惆悵宣平過¶
栁巷當頭第一家¶
　　　下邽莊南桃花¶
村南無限桃花發唯我多情獨自來日暮風吹紅滿地¶
無人解惜為誰開¶
　　　三月三十日題慈恩寺¶
慈恩春色今朝盡盡日徘徊倚寺門惆悵春歸留不得¶
<pb:KR4c0070_WYG_013-12b>¶
紫藤花下漸黄昏¶
　(立名按吳光淵鑑誡録長安慈恩寺浮圖起開元至/大和之嵗舉子前名登遊題紀者衆矣文宗朝元稹)¶
　(白居易劉禹錫唱和千百首傳於京師誦者稱美凡/所至寺觀臺閣林亭或歌或詠之處向來名公詩板)¶
　(潛自撤之葢有媿於數公之詠也㑹元白因侍香於/慈恩寺塔下忽覩章先輩八元所留之句命僧拂去)¶
　(埃塵二公移時吟味盡日不厭悉令除去諸家之詩/唯留章公一首而巳樂天曰不謂嚴維出此弟子由)¶
　(是二公竟不為之詩流自慈恩息筆矣章公詩曰十/層突瓦在虛空四十門開面面風却怪鳥飛平地上)¶
　(自驚人語半天中廻梯暗&KR0191;如穿洞絶頂初攀/似出籠落日鳯城佳氣合滿城春樹雨濛濛)¶
　　　看惲家牡丹花戲贈李二十¶
<pb:KR4c0070_WYG_013-13a>¶
香勝燒蘭紅勝霞城中最數令公家人人散後君須看¶
歸到江南無此花¶
　　　春中與盧四周諒華陽觀同居¶
性情嬾慢好相親門巷蕭條稱作鄰背燭共憐深夜月¶
蹋花同惜少年春杏壇住僻雖宜病芸閣官微不救貧¶
文行如君尚憔悴不知霄漢待何人¶
　　　自城東至以詩代書戲招李六拾遺崔二十六¶
　　　　先輩¶
<pb:KR4c0070_WYG_013-13b>¶
青門走馬趂心期惆悵歸來已校遲應過唐昌玉蕊後¶
猶當崇敬牡丹時蹔遊還憶崔先輩欲醉先邀李拾遺¶
尚殘半月芸香俸不作歸粮作酒貲¶
　　　盭厔縣北樓望山(自此後詩為/畿尉時作)¶
一為趨走吏塵土不開顔孤負平生眼今朝始見山¶
　　　縣西郊秋寄贈馬造¶
紫閣峰西清渭東野煙深處夕陽中風荷老葉蕭條緑¶
水蓼殘花寂寞紅我厭宦遊君失意可憐秋思兩心同¶
<pb:KR4c0070_WYG_013-14a>¶
　　　别韋蘇州¶
百年愁裏過萬感醉中來惆悵城西别愁眉兩不開¶
　　　戲題新栽薔薇(時尉/盭厔)¶
移根易地莫憔悴野外庭前一種春少府無妻春寂寞¶
花開將爾當夫人¶
　　　酬王十八李大見招遊山¶
自憐幽㑹心期阻復媿嘉招書信頻王事牽身去不得¶
滿山松雪屬他人¶
<pb:KR4c0070_WYG_013-14b>¶
　　　縣南花下醉中留劉五¶
百嵗幾廻同酩酊一年今日最芳菲願將花贈天台女¶
留取劉郎到夜歸¶
　　　宿楊家¶
楊氏弟兄俱醉卧披衣獨起下髙齋夜深不語中庭立¶
月照藤花影上堦¶
　　　醉中留别楊六兄弟(三月二/十日别)¶
春初&KR0157;手春深散無日花間不醉狂别後何人堪共醉¶
<pb:KR4c0070_WYG_013-15a>¶
猶殘十日好風光¶
　　　醉中歸盭厔¶
金光門外昆明路半醉騰騰信馬㢠廻數日非關王事繫¶
牡丹花盡始歸來¶
　　　遊雲居寺贈穆三十六地主¶
亂峰深處雲居路共蹋花行獨惜春勝地本來無定主¶
大都山屬愛山人¶
　　　和王十八薔薇澗花時有懷蕭侍御兼見贈¶
<pb:KR4c0070_WYG_013-15b>¶
霄漢風塵俱是繫薔薇花委故山深憐君獨向澗中立¶
一把紅芳三處心¶
　　　再因公事到駱口驛¶
今年到時夏雲白去年來時秋樹紅兩度見山心有媿¶
皆因王事到山中¶
　　　期李二十文略王十八質夫不至獨宿仙遊寺¶
文略也從牽吏役質夫何故戀囂塵始知解愛山中宿¶
千萬人中無一人¶
<pb:KR4c0070_WYG_013-16a>¶
　　　酬趙秀才贈新登科諸先輩¶
莫羨蓬萊鸞鶴侣道成羽翼自生身君看名在丹臺者¶
盡是人間修道人¶
　　　過天門街¶
雪盡終南又欲春遥憐翠色對紅塵千車萬馬九衢上¶
廻首看山無一人¶
　　　惜玉蕊花有懷集賢王校書起¶
芳意將闌風又吹白雲離葉雪辭枝集賢讎校無閒日¶
<pb:KR4c0070_WYG_013-16b>¶
落盡瑶花君不知¶
　(立名按周必大玉蕊辨證唐人甚重玉蕊花故唐昌/觀有之集賢院有之翰林院亦有之皆非凡境也)¶
　　　春送盧秀才下第遊太原謁嚴尚書¶
未將時㑹合且與俗浮沈鴻養青冥翮蛟潛雲雨心煙¶
郊春别逺風磧暮程深墨客投何處并州舊翰林¶
　　　長安送栁大東歸¶
白社覊遊伴青門逺别離浮名相引住歸路不同歸¶
　　　送文暢上人東遊¶
<pb:KR4c0070_WYG_013-17a>¶
得道即無著隨縁西復東貌依年臘老心到夜禪空山¶
宿馴溪虎江行濾水蟲悠悠塵客思春滿碧雲中¶
　　　社日關路作¶
晚景函關路凉風社日天青巖新有鷰紅樹欲無蟬愁¶
立驛樓上厭行官堠前蕭條秋興苦漸近二毛年¶
　　　重到毓材宅有感¶
欲入中門淚滿巾庭花無主兩廻春軒窻簾幕皆依舊¶
只是空堂欠一人¶
<pb:KR4c0070_WYG_013-17b>¶
　　　亂後過流溝寺¶
九月徐州新戰後悲風殺氣滿山河唯有流溝山下寺¶
門前依舊白雲多¶
　　　歎髪落¶
多病多愁心自知行年未老髪先衰隨梳落去何須惜¶
不落終須變作絲¶
　　　留别吳七正字¶
成名共記甲科上署吏同登芸閣間唯是塵心殊道性¶
<pb:KR4c0070_WYG_013-18a>¶
秋蓬常轉水長閒¶
　　　除夜宿洺州¶
家寄關西住身為河北遊蕭條嵗除夜旅泊在洺州¶
　　　邯鄲冬至夜思家¶
邯鄲驛裏逢冬至抱膝燈前影伴身想得家中夜深坐¶
還應說著逺行人¶
　　　冬至夜懷湘靈¶
豔質無由見寒衾不可親何堪最長夜俱作獨眠人¶
<pb:KR4c0070_WYG_013-18b>¶
　　　遊仙遊山¶
闇將心地出人間五六年來人怪閒自嫌戀著未全盡¶
猶愛雲泉多在山¶
　　　見尹公亮新詩偶贈絶句¶
袖裏新詩十首餘吟看句句是瓊琚如何持此將干謁¶
不及公卿一字書¶
　　　長安閒居¶
風竹煙松晝掩關意中長似在深山無人不怪長安住¶
<pb:KR4c0070_WYG_013-19a>¶
何獨朝朝暮暮閒¶
　　　早春獨遊曲江(時為校/書郎)¶
散職無覊束羸驂少送迎朝從直城出春傍曲江行風¶
起池東暖雲開山北晴冰銷泉脈動雪盡草芽生露杏¶
紅初拆煙楊緑未成影遲新度鴈聲澀欲啼鶯閑地心¶
俱靜韶光眼共明酒狂憐性逸藥效喜身輕慵慢疎人¶
事幽棲逐野情廻看芸閣笑不似有浮名¶
　　　秘書省中憶舊山¶
<pb:KR4c0070_WYG_013-19b>¶
厭從薄宦校青簡悔别故山思白雲猶喜蘭臺非傲吏¶
歸時應免動移文¶
　　　凉夜有懷(自此後詩並/未應舉時作)¶
凉風吹枕席白露濕衣裳好是相親夜漏遲天氣凉¶
　　　送武士曹歸蜀(士曹即武/中丞兄)¶
花落鳥嚶嚶南歸稱野情月宜秦嶺宿春好蜀江行鄉¶
路通雲棧郊扉近錦城烏臺陟岡送人羨别時榮¶
　　　江南送北客因憑寄徐州兄弟書(時年/十五)¶
<pb:KR4c0070_WYG_013-20a>¶
故園望斷欲何如楚水吳山萬里餘今日因君訪兄弟¶
數行鄉淚一封書¶
　　　賦得古原草送别¶
離離(一作/咸陽)原上草一嵗一枯榮野火燒不盡春風吹又¶
生逺芳侵古道晴翠接荒城又送王孫去萋萋滿别情¶
　(立名按堯山堂外紀白樂天初至京以所業謁顧著/作况况覩姓名熟視曰長安來貴居大不易及披巻)¶
　(首篇曰咸陽原上草一嵗一枯榮野火燒不盡春風/吹又生乃嘆賞曰道得箇語居亦何難前言戲之耳)¶
　(因為延譽聲名遂振又云長安冰雪至夏月則價等/金璧白詩名動閭閻每需冰雪論筐取之不復償價)¶
<pb:KR4c0070_WYG_013-20b>¶
　(日日/如是)¶
　　　旅次景空寺宿幽上人院¶
不與人境接寺門開向山暮鐘寒鳥聚秋雨病僧閒月¶
隱雲樹外螢飛廊宇間幸投花界宿暫得靜心顔¶
　　　長安正月十五日¶
諠諠車騎帝王州覊病無心逐勝遊明月春風三五夜¶
萬人行樂一人愁¶
　　　過髙將軍墓¶
<pb:KR4c0070_WYG_013-21a>¶
原上新墳委一身城中舊宅有何人妓堂賔閣無歸日¶
野草山花又欲春門客空將感恩淚白楊風裏一霑巾¶
　　　宿桐廬館同崔存度醉後作¶
江海漂漂共旅遊一尊相勸散窮愁夜深醒後愁還在¶
雨滴梧桐山館秋¶
　　　江樓望歸(時避難/在越中)¶
滿眼雲水色月明樓上人旅愁春入越鄉夢夜歸秦道¶
路通荒服田園隔虜塵悠悠滄海畔十載避黄巾¶
<pb:KR4c0070_WYG_013-21b>¶
　　　除夜寄弟妹¶
感時思弟妹不寐百憂生萬里經年别孤燈此夜情病¶
容非舊日歸思逼新正早晚重歡㑹覊離各長成¶
　　　感芍藥花寄正一上人¶
今日階前紅芍藥幾花欲老幾花新開時不解比色相¶
落後始知如幻身空門此去幾多地欲把殘花問上人¶
　　　晚秋閒居¶
地僻門深少送迎披衣閒坐養幽情秋庭不掃&KR0157;藤杖¶
<pb:KR4c0070_WYG_013-22a>¶
閒蹋梧桐黄葉行¶
　　　秋暮郊居書懷¶
郊居人事少晝卧對林巒窮巷厭多雨貧家愁早寒葛¶
衣秋未換書巻病仍看若問生涯計前溪一釣竿¶
　　　為薛台悼亡¶
半死梧桐老病身重泉一念一傷神手攜稚子夜歸院¶
月冷房空不見人¶
　　　途中寒食¶
<pb:KR4c0070_WYG_013-22b>¶
路傍寒食行人盡(一作/絶)獨占春愁在路傍馬上垂鞭愁¶
不語風吹百草野田香¶
　　　題流溝寺古松¶
煙葉蔥蘢蒼麈尾霜皮剥落紫龍鱗欲知松老看塵壁¶
死却題詩幾許人¶
　　　感月悲逝者¶
存亡感月一澘然月色今宵似往年何處曽經同望月¶
櫻桃樹下後堂前¶
<pb:KR4c0070_WYG_013-23a>¶
　　　代鄰叟言懷¶
人生何事心無定宿昔如今意不同宿昔愁身不得老¶
如今恨作白頭翁¶
　　　自河南經亂關内阻飢兄弟離散各在一處因¶
　　　　望月有感聊書所懷寄上浮梁大兄於潛七¶
　　　　兄烏江十五兄兼示符離及下邽弟妹¶
時難年荒世業空弟兄覊旅各西東田園寥落干戈後¶
骨肉流離道路中弔影分為千里鴈辭根散作九秋蓬¶
<pb:KR4c0070_WYG_013-23b>¶
共看明月應垂淚一夜鄉心五處同¶
　　　寒閨夜¶
夜半衾裯冷孤眠嬾未能籠香銷盡火巾淚滴成冰為¶
惜影相伴通宵不滅燈¶
　　　寄湘靈¶
淚眼凌寒凍不流每經髙處即廻頭遥知别後西樓上¶
應凭闌干獨自愁¶
　　　冬至宿楊梅館¶
<pb:KR4c0070_WYG_013-24a>¶
十一月中長至夜三千里外逺行人若為獨宿楊梅館¶
冷枕單床一病身¶
　　　臨江送夏瞻(瞻年七/十餘)¶
悲君老别我霑巾七十無家萬里身愁見舟行風又起¶
白頭浪裏白頭人¶
　　　冬夜示敏巢(時在東/都宅)¶
爐火欲銷燈欲盡夜長相對百憂生他時諸處重相見¶
莫忘今宵燈下情¶
<pb:KR4c0070_WYG_013-24b>¶
　　　客中守嵗(在栁/家莊)¶
守嵗尊無酒思鄉淚滿巾始知為客苦不及在家貧畏¶
老偏驚節防愁預惡春故園今夜裏應念未歸人¶
　　　問淮水¶
自嗟名利客擾擾在人間何事長淮水東流亦不閒¶
　　　宿樟亭驛¶
夜半樟亭驛愁人起望鄉月明何所見潮水白茫茫¶
　　　及第後憶舊山¶
<pb:KR4c0070_WYG_013-25a>¶
偶獻子虚登上第却吟招隱憶中林春蘿秋桂莫惆悵¶
縱有浮名不繫心¶
　　　題李次雲窻竹¶
不用裁為鳴鳯管不須截作釣魚竿千花百草凋零後¶
留向紛紛雪裏看¶
　　　花下自勸酒¶
酒琖酌來須滿滿花枝看即落紛紛莫言三十是年少¶
百嵗三分已一分¶
<pb:KR4c0070_WYG_013-25b>¶
　　　題李十一東亭¶
相思夕上松臺立蛩思蟬聲滿耳秋惆悵東亭風月好¶
主人今夜在鄜州¶
　　　春村¶
二月村園暖桑間戴勝飛農夫舂舊榖蠶妾擣新衣牛¶
馬因風逺雞豚過社稀黄昏林下路鼓笛賽神歸¶
　　　題施山人野居¶
得道應無著謀生亦不妨春泥秧稻暖夜火焙茶香水¶
<pb:KR4c0070_WYG_013-26a>¶
巷風塵少松齋日月長髙閒真是貴何處覔侯王¶
　¶
　¶
　¶
　¶
　¶
　¶
　¶
<pb:KR4c0070_WYG_013-26b>¶
　¶
　¶
　¶
　¶
　¶
　¶
　¶
　白香山詩集巻十三¶
