# -*- mode: mandoku-view; -*-
#+TITLE: 白香山詩集
#+DATE: 2015-08-24 23:48:31.656348
#+PROPERTY: ID KR4c0070
#+PROPERTY: BASEEDITION WYG    
#+PROPERTY: JUAN 卷二十六
<pb:KR4c0070_WYG_026-1a>¶
欽定四庫全書¶
　白香山詩集巻二十六　　　歙縣汪立名編¶
　　後集六(律詩凡六/十八首)¶
　　　元㣲之除浙東觀察使喜得杭越鄰州先贈長¶
　　　　句(按以下並與/㣲之和答)¶
稽山鏡水歡遊地犀帶(一作/角)金章榮貴身官職比君雖¶
較小封疆與我且為鄰郡樓對翫千峰月(一作對望/千山月)江¶
界平分兩岸春杭越風光詩酒主相看更合與何人¶
<pb:KR4c0070_WYG_026-1b>¶
　　　荅㣲之上船後畱别¶
燭下尊前一分手舟中岸上兩迴頭歸來虚白堂中夢¶
合眼先應到越州¶
　　　荅㣲之西陵驛見寄¶
煙波盡處一㸃白應是西陵古驛臺知在臺邊望不見¶
暮潮空送渡船迴¶
　　　荅㣲之誇越州州宅¶
賀上人回得報書大誇州宅似仙居厭看馮翊風沙久¶
<pb:KR4c0070_WYG_026-2a>¶
喜見蘭亭煙景初日出旌旗生氣色月明樓閣在空虚¶
知君暗數江南郡除却餘杭盡不如¶
　　　微之重誇州居其落句有西州羅刹之謔因嘲¶
　　　　兹石聊以寄懷(按咸淳臨安志秦望山近東/南有大石崔嵬横截江濤商)¶
　　　　(船海舶經此多風/浪傾覆因呼羅刹)¶
君問西州城下事醉中疊紙為君書嵌空石面標羅刹¶
壓捺潮頭敵子胥神鬼曾鞭猶不動波濤雖打欲何如¶
誰知太守心相似抵滯堅頑兩有餘¶
<pb:KR4c0070_WYG_026-2b>¶
　　　張十八員外以新詩二十五首見寄郡樓月下¶
　　　　吟翫通夕因題卷後封寄㣲之¶
秦城南省清秋夜江郡東樓明月時去我三千六百里¶
得君二十五篇詩陽春曲調髙難和澹水交情老始知¶
坐到天明吟未足重封轉寄與㣲之¶
　　　酬㣲之(微之題云郡務稍簡因得整集舊詩并/連綴刪削封章諫草繁委箱笥僅踰百)¶
　　　　(軸偶成自歎/兼寄樂天)¶
滿袠塡箱唱和詩少年為戲老成悲聲聲麗曲敲寒玉¶
<pb:KR4c0070_WYG_026-3a>¶
句句妍辭綴色絲吟翫獨當明月夜傷嗟同是白頭時¶
由來才命相磨折天遣無兒欲怨誰(微之句云天遣兩/家無嗣子欲將文)¶
(字付誰人故/以此答之)¶
　　　微之整集舊詩及文筆為百軸以七言長句寄¶
　　　　樂天樂天次韻酬之餘思未盡加為六韻¶
海内聲華併在身篋中文字絶無倫(美微/之也)遥知獨對封¶
章草忽憶同為獻納臣走筆往來盈巻軸(予與微之前/後寄和詩數)¶
(百篇近代無/如此多有也)除官遞互掌絲綸(予除中書舍人微之撰/制詞微之除翰林學士)¶
<pb:KR4c0070_WYG_026-3b>¶
(予撰/制詞)制從長慶詞髙古(微之長慶初知制誥文格高/古始變俗體繼者效之也)詩¶
到元和體變新(衆稱元白為千字/律詩或號元和格)各有文姬才穉齒(蔡/邕)¶
(無兒有女/琰字文姬)俱無通子繼餘塵(陶潛小兒/名通子)琴書何必求王¶
粲與女猶勝與外人¶
　　　荅㣲之詠懷見寄¶
閤中同直前春事船裏相逢昨日情分袂二年勞夢寐¶
並牀三宿話平生紫㣲北畔辭宫闕滄海西頭對郡城¶
聚散窮通何足道醉來一曲放歌行¶
<pb:KR4c0070_WYG_026-4a>¶
　　　酬㣲之誇鏡湖¶
我嗟身老嵗方徂君更官髙興轉孤軍門郡閤曽閒否¶
禹穴耶溪得到無酒琖省陪波巻白骰盆思共彩呼盧¶
一泓鏡水誰能羨自有胸中萬頃湖(㣲之詩云孫園虎/寺隨宜看不必遥)¶
(遥羨鏡湖故以/此戲言荅之)¶
　　　雪中即事荅微之¶
連夜江雲黄慘澹平明山雪白糢糊銀河沙漲三千里¶
梅嶺花排一萬株北市風生飄散麫東樓日出照凝酥¶
<pb:KR4c0070_WYG_026-4b>¶
誰家髙士闗門户何處行人失道途舞鶴庭前毛稍定¶
擣衣碪上練新鋪戲團穉女呵紅手愁坐衰翁對白鬚¶
壓瘴一州除疾苦呈豐萬井盡歡娛潤含玉徳懷君子¶
寒助霜威憶大夫莫道煙波一水隔何妨氣候兩鄉殊¶
越中地暖多成雨還有瑶臺瓊樹無¶
　　　醉封詩筒寄㣲之¶
一生休戚與窮通處處相隨事事同未死又鄰滄海郡¶
無兒俱作白頭翁展睂只仰三杯後代面唯憑五字中¶
<pb:KR4c0070_WYG_026-5a>¶
為向兩州郵吏道莫辭來去逓詩筒¶
　　　除夜寄㣲之¶
鬢毛不覺白毿毿一事無成百不堪共惜盛時辭闕下¶
同嗟除夜在江南家山泉石尋常憶世路風波子細諳¶
老校扵君合先退明年半百又加三¶
　　　早春西湖閒遊悵然興懷憶與微之同賞因思¶
　　　　在越官重事殷鏡湖之遊或恐未暇偶成十¶
　　　　八韻寄㣲之¶
<pb:KR4c0070_WYG_026-5b>¶
上馬復呼賓湖邊景氣新管絃三數事騎從十餘人立¶
換登山屐行攜漉酒巾逢花看當妓遇草坐為茵西日¶
籠黄柳東風蕩白蘋小橋裝雁齒輕浪甃魚鱗畫舫牽¶
徐轉銀船酌慢巡野情遺世累醉態任天眞彼此年將¶
老平生分最親髙天従所願逺地得為鄰雲樹分三驛¶
煙波限一津翻嗟寸步隔却厭尺書頻浙右稱雄鎮山¶
隂委重臣貴垂長紫綬榮駕大朱輪出動刀槍隊歸生¶
道路塵雁驚弓易散鷗怕鼔難馴百吏瞻相面千夫捧¶
<pb:KR4c0070_WYG_026-6a>¶
擁身自然閒興少應負鏡湖春¶
　　　答㣲之見寄(時在郡/樓對雪)¶
可憐風景浙東西先數餘杭次㑹稽禹廟未勝天竺寺¶
錢湖不羨若耶溪擺塵野鶴春毛暖拍水沙鷗溼翅低¶
更對雪樓君愛否紅闌碧甃㸃銀泥¶
　　　得湖州崔十八使君書喜與杭越鄰郡因成長¶
　　　　句代賀兼寄㣲之¶
三郡何因此結縁貞元科第忝同年故情歡喜開書後¶
<pb:KR4c0070_WYG_026-6b>¶
舊事思量在眼前越國封疆呑碧海杭城樓閣入青煙¶
吳興卑小君應屈為是蓬萊最後仙(貞元初同登科崔/君名最在後當時)¶
(崔自詠云人間不㑹雲/間事應笑蓬萊最後仙)¶
　(立名按紀事崔元亮刺湖州時白公刺杭元/㣲之以觀察刺越有唱和詩號三州唱和集)¶
　　　早春憶㣲之¶
昏昏老與病相和感物思君歎復歌聲早雞先知夜短¶
色濃柳最占春多沙頭雨染斑斑草水面風驅瑟瑟波¶
可道眼前光景惡其如難見故人何¶
<pb:KR4c0070_WYG_026-7a>¶
　　　重寄别㣲之¶
憑仗江波寄一詞不須惆悵報微之猶勝往嵗峽中别¶
灔澦堆邊招手時¶
　　　看常州柘枝贈賈使君(按此下自杭/州歸洛詩)¶
莫惜新衣舞柘枝也従塵汚汗霑垂料君即却歸朝去¶
不見銀泥衫故時¶
　　　汴河路有感¶
三十年前路孤舟重往還繞身新眷屬舉目舊鄉闗事¶
<pb:KR4c0070_WYG_026-7b>¶
去唯畱水人非但見山啼襟與愁鬢此日兩成斑¶
　(立名按長慶二年公以中書舍人除杭州刺史謝表/云汴路未通取襄陽路赴任水陸七千餘里然則汴)¶
　(河路猶屬貞元末未應制䇿以/前所經故曰三十年前路也)¶
　　　埇橋舊業¶
别業埇城北抛來二十春改移新徑路變換舊邨鄰有¶
稅田疇薄無官弟姪貧田園何用問强半屬他人¶
　　　茅城驛¶
汴河無景思秋日又淒淒地薄桑麻瘦邨貧屋舍低早¶
<pb:KR4c0070_WYG_026-8a>¶
苗多間草濁水半和泥最是蕭條處茅城驛向西¶
　　　河隂夜泊憶微之¶
憶君我正泊行舟望我君應上郡樓萬里月明同此夜¶
黄河東面海西頭¶
　　　杭州迴舫¶
自别錢唐山水後不多飲酒嬾吟詩欲將此意憑迴棹¶
報與西湖風月知¶
　　　途中題山泉¶
<pb:KR4c0070_WYG_026-8b>¶
決決涌巖穴濺濺出洞門向東應入海從此不歸源似¶
葉飄辭樹如雲斷别根吾身亦如此何日返鄉園¶
　　　欲到東洛得楊使君書因以此報¶
向公心切向財疎淮上休官洛下居三郡政能従獨步¶
十年生計復何如使君灘上久分手别駕渡頭先得書¶
且喜平安又相見其餘外事盡空虚¶
　　　洛下寓居¶
秋館清涼日書因解悶看夜窗幽獨處琴不為人彈遊¶
<pb:KR4c0070_WYG_026-9a>¶
宴慵多廢趨朝老漸難禪僧敎斷酒道士勸休官渭曲¶
莊猶在錢唐俸尚殘如能便歸去亦不至飢寒¶
　　　味道¶
叩齒晨興秋院靜焚香𠖇坐晩牕深七篇眞誥論仙事¶
一巻檀經說佛心此日盡知前境妄多生曽被外塵侵¶
自嫌習性猶殘處愛詠閑詩好聽琴¶
　　　好聽琴¶
本性好(一作/愛)絲桐塵機聞即空一聲來耳裏萬事離心¶
<pb:KR4c0070_WYG_026-9b>¶
中清暢堪銷疾恬和好養䝉尤宜聴三樂安慰白頭翁¶
　　　愛詠詩¶
辭章諷詠成千首心行歸依向一乗坐倚繩牀閒自念¶
前生應是一詩僧¶
　　　酬皇甫庶子見寄¶
掌綸不稱君應笑典郡無能我自知别詔忽驚新命出¶
同僚偶與夙心期春坊瀟灑優閒地秋鬢蒼浪老大時¶
獨占二疏應未可龍樓見擬覓分司¶
<pb:KR4c0070_WYG_026-10a>¶
　　　臥疾¶
閒官臥疾絶經過居處蕭條近洛河水北水南秋月夜¶
管絃聲少杵聲多¶
　　　逺師¶
東宫白庶子南寺逺襌師何處遥相見心無一事時¶
　　　問逺師¶
葷羶停夜食吟詠散秋懷笑問東林老詩應不破齋¶
　　　小院酒醒¶
<pb:KR4c0070_WYG_026-10b>¶
酒醒閒獨步小院夜深涼一領新秋簟三間明月廊未¶
收殘琖杓初換熱衣裳好是幽眠處松隂六尺牀¶
　　　贈侯三郎中¶
老愛東都好寄身足泉多竹少埃塵年豐最喜唯貧客¶
秋冷先知是瘦人幸有琴書堪作伴苦無田宅可為鄰¶
洛中縦未長居得且與蘇田遊過春¶
　　　求分司東都寄牛相公十韻¶
忽忽心如夢星星鬢似絲縦貧長有酒雖老未抛詩儉¶
<pb:KR4c0070_WYG_026-11a>¶
薄身都慣疎頑性頗宜飰粗餐亦飽被煖起常遲萬里¶
歸何得三年伴是誰華亭鶴不去天竺石相隨(余罷杭/州得華)¶
(亭鶴天竺石/同載而歸)王尹貰將馬田家賣與池開門閒坐日繞¶
水獨行時嬾慢交㳺許衰羸相府知官寮幸無事可惜¶
不分司¶
　　　酬楊八¶
君以曠懷宜靜境我因蹇步稱閒官閉門足病非髙士¶
勞作雲心鶴眼看¶
<pb:KR4c0070_WYG_026-11b>¶
　　　履道新居二十韻¶
履道坊西角官河曲北頭林園四鄰好風景一家秋門¶
閉深沈樹池通淺沮(秋夜/反)溝拔青松直上鋪碧水平流¶
籬菊黄金合窗筠緑玉稠疑連紫陽洞似到白蘋洲僧¶
至多同宿賓來輒少畱豈無詩引興兼有酒銷憂移榻¶
臨平岸攜茶上小舟果穿聞鳥啄萍破見魚遊地與塵¶
相逺人將境共幽汎潭菱㸃鏡沈浦月生鈎廚曉煙孤¶
起庭寒雨半收老飢初愛粥瘦冷早披裘洛下招新隠秦¶
<pb:KR4c0070_WYG_026-12a>¶
中㤀舊遊辭章畱鳯閣班籍寄龍樓病愜官曹靜閒慙¶
俸禄優琴書中有得衣食外何求濟世才無取謀身智¶
不周應須共心語萬事一時休¶
　　　九日思杭州舊遊寄周判官及諸客¶
忽憶郡南山頂上昔時同醉是今辰笙歌委曲聲延耳¶
金翠動揺光照身風景不隨宫相去歡娛應逐使君新¶
江山賓客皆如舊唯是當筵換主人¶
　　　秋晩¶
<pb:KR4c0070_WYG_026-12b>¶
煙景澹濛濛池邊㣲有風覺寒蛬近壁知暝鶴歸籠長¶
貎隨年改衰情與物同夜來霜厚薄梨葉半低紅¶
　　　分司¶
散秩畱司殊有味最宜病拙不才身行香拜表為公事¶
碧洛青嵩當主人巳出閒遊多到夜却歸慵卧又經旬¶
錢唐五馬畱三匹還擬騎遊攪擾春¶
　　　河南王尹初到以詩代書先問之¶
别來王閣老三歳似須臾鬢上斑多少杯前興有無官¶
<pb:KR4c0070_WYG_026-13a>¶
從分𦂳慢情莫問榮枯許入朱門否籃輿一病夫¶
　　　池西亭¶
朱闌映晩樹金魄落秋池還似錢唐夜西樓月出時¶
　　　臨池閒臥¶
小竹圍庭匝平池與砌連閒多臨水坐老愛向陽眠營¶
役抛身外幽奇送枕前誰家臥牀脚解繫釣魚船¶
　　　吾廬¶
吾廬不獨貯妻兒自覺年侵身力衰眼下營求容足地¶
<pb:KR4c0070_WYG_026-13b>¶
心中準擬挂冠時新昌小院松當户履道幽居竹繞池¶
莫道兩都空有宅林泉風月是家資¶
　　　題新居寄宣州崔相公(所居南鄰/即崔家池)¶
門庭有水巷無塵好稱閒官作主人冷似雀羅雖少客¶
寛於蝸舍足容身疏通竹徑將迎月掃掠莎臺欲待春¶
濟世料君歸未得南園北曲謾為鄰¶
　　　憶杭州梅花因敘舊遊寄蕭協律¶
三年閒悶在餘杭曽為梅花醉幾場伍相廟邊緐似雪¶
<pb:KR4c0070_WYG_026-14a>¶
孤山園裏麗如妝蹋隨遊騎心長惜折贈佳人手亦香¶
賞自初開直至落歡因小飲便成狂薛劉相次埋新壠¶
沈謝雙飛出故鄉(薛劉二客沈謝二妓/皆當時歌酒之侣)歌伴酒徒零散¶
盡唯殘頭白老蕭郎¶
　　　病中辱張常侍題集賢院詩因以繼和¶
天禄閣中開甘泉侍從回圖書皆帝籍寮友盡仙才騎¶
省通中掖龍樓隔上臺猶憐病宫相詩寄洛陽來¶
　　　早春晩歸¶
<pb:KR4c0070_WYG_026-14b>¶
晩歸騎馬過天津沙白橋紅返照新草色連延多隙地¶
鼓聲閒緩少忙人還如南國饒溝水不似西京足路塵¶
金谷風光依舊在無人管領石家春¶
　　　贈楊使君¶
曽嗟放逐同巴峽且喜歸還㑹洛陽時命到來須作用¶
功名未立莫思量銀銜叱撥欺風雪金屑琵琶費酒漿¶
更待城東桃李發共君沈醉兩三場¶
　　　贈皇甫庶子¶
<pb:KR4c0070_WYG_026-15a>¶
何因散地共徘徊人道君才我不才騎少馬蹄生易蹶¶
用稀印鏁澀難開妻知年老添衣絮婢報天寒撥酒醅¶
更媿小胥諮拜表單衫衝雪夜深來¶
　　　池上竹下作¶
穿籬繞舍碧逶迤十畮閑居半是池食飽牕間新睡後¶
脚輕林下獨行時水能性澹為吾友竹解心虚即我師¶
何必悠悠人世上勞心費目覔親知¶
　　　閑出覓春戲贈諸郎官¶
<pb:KR4c0070_WYG_026-15b>¶
年來數出覓風光亦不全閑亦不忙放鞚體安騎穏馬¶
隔袍身暖照晴陽迎春日日添詩思送老時時放酒狂¶
除却髭鬚白一色其餘未伏少年郎¶
　　　别春爐¶
暖閣春初入温爐興稍闌晩風猶冷在夜火且畱看獨¶
宿相依久多情欲别難誰能共天語長遣四時寒¶
　　　夢行簡¶
天氣姸和水色鮮閒吟獨步小橋邊池塘草緑無佳句¶
<pb:KR4c0070_WYG_026-16a>¶
虚臥春牕夢阿連¶
　　　題新居呈王尹兼簡府中三掾¶
敝宅須重葺貧家乏羨財橋憑川守造樹倩府寮栽朱¶
版新猶溼紅英暖漸開仍期更攜酒倚檻看花來¶
　　　雲和¶
非琴非瑟亦非箏撥柱推絃調未成欲散白頭千萬恨¶
只消紅袖兩三聲¶
　　　春老¶
<pb:KR4c0070_WYG_026-16b>¶
欲隨年少强遊春自覺風光不屬身歌舞屏風花障上¶
幾時曽畫白頭人¶
　　　春雪過皇甫家¶
晩來籃轝雪中回喜遇君家門正開唯要主人青眼待¶
琴詩談笑自將來¶
　　　崔侍御以孩子三日示其所生詩見示因以二¶
　　　　絶句和之¶
洞房門上挂桑弧香水盆中浴鳯雛還似初生三日魄¶
<pb:KR4c0070_WYG_026-17a>¶
嫦娥滿月即成珠¶
愛惜肎將同寳玉喜歡應勝得王侯弄璋詩句多才思¶
愁殺無兒老鄧攸¶
　　　與皇甫庶子同遊城東¶
閑遊何必多徒侣相勸時時舉一杯博望苑中無職役¶
建春門外足池臺緑油剪葉蒲新長紅蠟粘枝杏欲開¶
白馬朱衣兩宫相可憐天氣出城來¶
　　　洛城東花下作¶
<pb:KR4c0070_WYG_026-17b>¶
記得舊詩章花多數洛陽(舊詩云洛陽城東面今來花/似雪又云更待城東桃李發)¶
(又云花滿/洛陽城)及逢枝似雪已是鬢成霜向後光隂促從前¶
事意忙無因重年少何計駐時芳欲送愁離面須傾酒¶
入腸白頭無藉在醉倒亦何妨¶
　　　晩春寄㣲之并崔湖州¶
洛陽陌上少交親履道城邊欲暮春崔在吳興元在越¶
出門騎馬覓何人¶
　　　城東閒行因題尉遲司業水閣¶
<pb:KR4c0070_WYG_026-18a>¶
閑繞洛陽城無人知姓名病乗籃轝出老著茜衫行處¶
處花相引時時酒一傾借君溪閣上醉詠兩三聲¶
　　　寄皇甫七¶
孟夏愛吾廬陶潛語不虚花尊飄落酒風案展開書鄰¶
女偷新果家僮漉小魚不知皇甫七池上興何如¶
　　　訪皇甫七¶
上馬行數里逢花傾一杯更無停泊處還是覓君來¶
　¶
<pb:KR4c0070_WYG_026-18b>¶
　¶
　¶
　¶
　¶
　¶
　¶
　¶
　白香山詩集巻二十六¶
