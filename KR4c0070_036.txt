# -*- mode: mandoku-view; -*-
#+TITLE: 白香山詩集
#+DATE: 2015-08-24 23:48:31.852522
#+PROPERTY: ID KR4c0070
#+PROPERTY: BASEEDITION WYG    
#+PROPERTY: JUAN 卷三十六
<pb:KR4c0070_WYG_036-1a>¶
欽定四庫全書¶
　白香山詩集巻三十六　　　歙縣汪立名編¶
　　後集十六(律詩凡/一百首)¶
　　　病中詩(并序/)¶
　開成已未嵗余蒲桞之年六十有八冬十月甲寅旦¶
　始得風痺之疾體癏目眩左足不支蓋老病相乗時¶
　而至耳余早棲心釋梵浪迹老莊因疾觀身果有所¶
　得何則外形骸而内忘憂恚先禪觀而後順醫治旬¶
<pb:KR4c0070_WYG_036-1b>¶
　月以還厥疾少間杜門髙枕澹然安閒吟諷興來亦¶
　不能遏因成十五首題為病中詩且貽所知兼用自¶
　廣昔劉公幹病漳浦謝康樂臥臨川咸有篇章抒詠¶
　其志今引而序之者慮不知我者或加誚焉¶
　　　　初病風¶
六十八衰翁乗衰百病攻朽株難免蠹空穴易來風肘¶
痺宜生栁頭旋劇轉蓬恬然不動處虚白在胷中¶
　　　　枕上作¶
<pb:KR4c0070_WYG_036-2a>¶
風疾侵凌臨老頭血凝筋滯不調柔甘從此後支離臥¶
賴是從前爛漫遊迴思往事紛如夢轉覺餘生杳若浮¶
浩氣自能充靜室驚飈何必蕩虚舟腹空先進松花酒¶
膝冷重裝桂布裘若問樂天憂病否樂天知命了無憂¶
　　　　荅閒上人來問因何風疾¶
一牀方丈向陽開勞動文殊問疾來欲界凡夫何足道¶
四禪天始免風災(色界四天初禪具三災二禪無/火災三禪無水災四禪無風災)¶
　　　　病中五絶句¶
<pb:KR4c0070_WYG_036-2b>¶
世間生老病相隨此事心中久自知今日行年將七十¶
猶須慙媿病來遲¶
方寸成灰鬢作絲假如强健亦何為家無憂累身無事¶
正是安閒好病時¶
李君墓上松應拱元相池頭竹盡枯多幸樂天今始病¶
不知合要苦治無(李元昔子執友也杓直少子八嵗即/世已九年微之少予七年薨巳八年)¶
(矣今予始病/得非幸乎)¶
目昬思寢即安眠足軟妨行便坐禪身作醫王心是藥¶
<pb:KR4c0070_WYG_036-3a>¶
不勞和扁到門前¶
交親不要苦相憂亦擬時時强出遊但有心情何用脚¶
陸乗肩輿水乗舟¶
　　　　送嵩客¶
登山臨水分無期泉石煙霞今屬誰君到嵩陽吟此句¶
與教三十六峰知¶
　　　　罷灸¶
病身佛說將何喩變滅須臾豈不聞莫遣淨名知我笑¶
<pb:KR4c0070_WYG_036-3b>¶
休將火艾灸浮雲(維摩經云是身如/浮雲須臾變滅也)¶
　　　　賣駱馬¶
五年花下醉騎行臨賣囘頭嘶一聲項籍顧騅猶解飲¶
樂天别駱豈無情¶
　　　　别栁枝¶
兩枝楊栁小樓中嫋娜多年伴醉翁明日放歸歸去後¶
世間應不要春風¶
　(立名按瀛奎律髓樂天為病風痺遣二妾故有是作/觴詠罷來賔閣閉笙歌散後妓房空亦病中所賦又)¶
<pb:KR4c0070_WYG_036-4a>¶
　(明年有去歳樓中别栁枝自註云/樊蠻也二妓者皆以栁枝目之云)¶
　　　　就暖偶酌戲諸詩酒舊侣¶
低屏軟褥臥藤牀舁向前軒就日陽一足任他為外物¶
三杯自要沃中腸頭風若見詩應愈齒折仍誇笑不妨¶
細酌徐吟猶得在舊遊未必便相忘¶
　　　　嵗暮呈思黯相公皇甫朗之及夢得尚書¶
嵗暮皤然一老夫十分流輩九分無莫嫌身病人扶侍¶
猶勝無身可遣扶¶
<pb:KR4c0070_WYG_036-4b>¶
　　　　自解¶
房傳往世為禪客(世傳房太尉前生為禪僧與婁師徳/友善慕其為人故今生有婁之遺風)¶
(也/)王道前生應畫師(王右丞詩云宿世是/詞客前身應畫師)我亦定中觀¶
宿命多生債負是歌詩不然何故狂吟詠病後多於未¶
病時(巳上病中/十五首)¶
　　　嵗暮病懐贈夢得(時與夢得/同患足疾)¶
十年四海故交親零落唯殘兩病身共遣數奇從是命¶
同教步蹇有何因眼隨老減嫌長夜體待陽舒望早春¶
<pb:KR4c0070_WYG_036-5a>¶
新樂堂前舊池上相過亦不要他人¶
　　　雪後過集賢裴令公舊宅有感¶
梁王捐館後枚叟過門時有淚人還泣無情雪不知臺¶
亭留盡在賔客散何之唯有蕭條雁時來下故池¶
　　　酬夢得貧居詠懐見贈¶
嵗陰生計兩蹉跎相顧悠悠醉且歌廚冷難留烏止屋¶
(詩云瞻烏爰止于誰之屋/言烏多止富家之屋也)門閑可與雀張羅病添莊舄¶
吟聲苦貧欠韓康藥債多日望揮金賀新命(來篇云若/有金揮勝)¶
<pb:KR4c0070_WYG_036-5b>¶
(二/疏)俸錢依舊又如何(時夢得罷賔客除祕/監禄俸略同故云)¶
　　　酬夢得見喜疾瘳¶
暖臥摩綿褥晨(一作/寒)傾藥酒螺昬昬布裘底病醉睡相¶
和末疾徒云爾(傳云風淫末/疾末謂四肢)餘年有㡬何須知差與否¶
相去校無多¶
　　　夜聞箏中彈瀟湘送神曲感舊¶
縹緲巫山女歸來七八年殷勤湘水曲留在十三絃苦¶
調吟還出深情咽不傳萬重雲水思今夜月明前¶
<pb:KR4c0070_WYG_036-6a>¶
　　　感蘇州舊舫¶
畫梁朽折紅窗破獨立池邊盡日看守得蘇州船舫爛¶
此身爭合不衰殘¶
　　　感舊石上字¶
閑撥船行尋舊池幽情往事復誰知太湖石上鐫三字¶
十五年前陳結之¶
　(立名按容齋五筆云初讀樂天感石上舊字詩有陳/結之並無所經見全不可曉後觀其對酒有感寄李)¶
　(郎中詩往年江外抛桃葉去嵗樓中别栁枝注/云桃葉結之也栁枝樊素也然後結之義始明)¶
<pb:KR4c0070_WYG_036-6b>¶
　　　見敏中初到邠寧秋日登城樓詩詩中頗多鄉¶
　　　　思因以寄和(從殿中侍御/史出副邠寧)¶
想爾到邊頭蕭條正值秋二年貧御史八月古邠州絲¶
管聞雖樂風沙見亦愁望鄉心若苦不用數登樓¶
　　　齋戒¶
每因齋戒斷葷腥漸覺塵勞染愛輕六賊定知無氣色¶
三尸應恨少恩情酒魔降伏終須盡詩債填還亦欲平¶
從此始堪為弟子竺乾師是古先生¶
<pb:KR4c0070_WYG_036-7a>¶
　　　戲禮經老僧¶
香火一爐燈一盞白頭夜禮佛名經何年飲著聲聞酒¶
直到如今醉未醒¶
　　　近見慕巢尚書詩中屢有歎老思退之意又於¶
　　　　洛下新置郊居然寵寄方深歸心太速因以¶
　　　　長句戲而諭之¶
近見詩中歎白鬚遥知閫外憶東都煙霞偷眼窺來久¶
富貴粘身擺得無新置林園猶濩落未終㛰嫁且踟躕¶
<pb:KR4c0070_WYG_036-7b>¶
應須待到懸車嵗然後東歸伴老夫¶
　　　對鏡偶吟贈張道士抱元¶
閒來對鏡自思量年貌衰殘分所當白髮萬莖何所怪¶
丹砂一粒不曾嘗眼昬久被書料理肺渴多因酒損傷¶
今日逢師雖巳晩枕中治老有何方¶
　　　病入新正¶
枕上驚新嵗花開念舊歡是身老所逼非意病相干風¶
月情猶在杯觴興漸闌便休心未伏更試一春看¶
<pb:KR4c0070_WYG_036-8a>¶
　　　臥疾來早晩¶
臥疾來早晩懸懸將十旬婢能尋本草犬不吠醫人酒¶
甕全生醭歌筵半委塵風光還欲好爭向枕前春¶
　　　强起迎春戲寄思黯¶
杖策人扶廢病身晴和强起一迎春他時蹇跛縱行得¶
笑殺平原樓上人¶
　　　夢得前所酬篇有錬盡美少年之句因思往事¶
　　　兼詠今懷重以長句荅之¶
<pb:KR4c0070_WYG_036-8b>¶
鍊盡少年成白首憶初相識到今朝昔饒春桂長先折¶
今伴寒松取後凋(昔登科第夢得多居先/今同暮年洛下為老伴)生事縱貧猶¶
可過風情雖老未全銷聲華寵命人皆得若箇如君歴¶
七朝(夢得貞元中及/今凡仕七朝也)¶
　　　病後寒食¶
故紗絳帳舊青氊藥酒醺醺引醉眠斗擻敝袍春晩後¶
摩挲病脚日陽前行無筋力尋山水坐少精神聴管絃¶
抛却風光負寒食曾來未省似今年¶
<pb:KR4c0070_WYG_036-9a>¶
　　　老病相仍以詩自解¶
榮枯憂喜與彭殤都似人間戲一場蟲臂鼠肝猶不怪¶
雞膚鶴髮復何傷昨因風發甘長往今遇陽和又小康¶
(春暖來風/痺稍退也)還似逺行裝束了遲迴且住亦何妨¶
　　　皇甫郎中親家翁赴任絳州宴送出城贈别¶
慕賢入室交先定結援通家好復成新婦不嫌貧活計¶
嬌孫同慰老心情洛橋歌酒今朝散絳路風煙㡬日行¶
欲識離羣相戀意為君扶病出都城¶
<pb:KR4c0070_WYG_036-9b>¶
　　　春暖¶
風痺宜和暖春來脚校輕鶯留花下立鶴引水邊行髮¶
少嫌巾重顔衰訝鏡明不論親與故自亦昧平生¶
　　　殘春晩起伴客笑談¶
掩户下簾朝睡足一聲黄鳥報殘春披衣岸幘日髙起¶
兩角青衣扶老身䇿杖强行過里巷引杯閒酌伴親賔¶
莫言病後妨談笑猶恐多於不病人¶
　　　送唐州崔使君侍親赴任¶
<pb:KR4c0070_WYG_036-10a>¶
連持使節歴專城獨賀崔君最慶榮烏府一抛霜簡去¶
朱輪四從板輿行(崔郎中從殿中連典/四郡皆侍親赴任)發時止許沙鷗¶
送到日方乗竹馬迎唯慮郡齋賔友少數杯春酒共誰¶
傾¶
　　　春晩詠懷贈皇甫朗之¶
豔陽時節又蹉跎遲暮光陰復若何一嵗中分春日少¶
百年通計老時多多中更被愁牽引少裏(一作/處)兼遭病¶
折磨賴有銷憂治悶藥君家醲酎我狂歌¶
<pb:KR4c0070_WYG_036-10b>¶
　　　春盡日宴罷感事獨吟(開成五年三/月三十日作)¶
五年三月今朝盡客散筵空獨掩扉病共樂天相伴住¶
春隨樊素一時歸閒聴鶯語移時立思逐楊花觸處飛¶
金帶縋腰衫委地年年衰瘦不勝衣¶
　　　病中辱崔宣城長句見寄兼有觥綺之贈因以¶
　　　　四韻總而酬之¶
劉楨病發經春臥謝脁詩來盡日吟三道舊誇收片玉¶
(昔子考制策/崔君登科也)一章新喜獲雙金信題霞綺緘情重酒試¶
<pb:KR4c0070_WYG_036-11a>¶
銀觥表分深科第門生滿霄漢嵗寒少得似君心¶
　　　前有别栁枝絶句夢得繼和云春盡絮飛留不¶
　　　　得隨風好去落誰家又復戲荅¶
栁老春深日又斜任他飛向别人家誰能更學孩童戲¶
尋逐春風捉栁花¶
　　　池上早夏¶
水積春塘晩陰交夏木䋣舟船如野渡籬落似江邨靜¶
拂琴牀席香開酒庫門慵閒無一事時弄小嬌孫¶
<pb:KR4c0070_WYG_036-11b>¶
　　　談氏外孫生三日喜是男偶吟成篇兼戲呈夢¶
　　　　得¶
玉芽珠顆小男兒羅薦蘭湯浴罷時芣苢春來盈女手¶
梧桐老去長孫枝慶傳媒氏燕先賀喜報談家烏預知¶
明日貧翁具雞黍應須酬賽引雛詩(前年談氏外孫女/初生夢得有賀詩)¶
(云從此引鵷鶵今幸是/男前言似有徵故云)¶
　　　開成大行皇帝輓歌詞四首奉敕撰進¶
御宇恢皇化傳家叶至公華夷臣妾内堯舜弟兄中制¶
<pb:KR4c0070_WYG_036-12a>¶
度移民俗文章變國風開成與貞觀實録事多同¶
晏駕辭雙闕靈儀出九衢上雲歸碧落下席葬蒼梧蓂¶
晩餘堯歴龜新啓夏圖三朝連棣萼從古帝王無¶
嚴恭七月禮哀慟萬人心地感勝秋氣天愁結夕陰鼎¶
湖龍漸逺濛汜日初沈唯有雲韶樂長留治世音¶
化成同軌表清平恩結連枝感聖明帝與九齡雖吉夢¶
山呼萬嵗是虚聲月低儀仗辭蘭路風引笳簫入柏城¶
老病龍髯攀不及東周退傅最傷情¶
<pb:KR4c0070_WYG_036-12b>¶
　　　時熱少見客因詠所懷¶
冠櫛心多嬾逢迎興漸㣲況當時熱甚幸遇客來稀濕¶
灑池邊地涼開竹下扉露牀青篾簟風架白蕉衣院靜¶
留僧宿樓空放妓歸衰殘强歡宴此事久知非¶
　　　宣州崔大夫閣老忽以近詩數十首見示吟諷¶
　　　　之下竊有所喜因成長句寄題郡齋¶
謝𤣥暉殁吟聲寢郡閣寥寥筆研閒無復新詩題壁上¶
虚教逺岫列窗間(謝宣城郡内詩/云窗中列逺岫)忽驚歌雪今朝至必¶
<pb:KR4c0070_WYG_036-13a>¶
恐文星昨夜還再喜宣城章句動飛觴遥賀敬亭山(謝/又)¶
(有題敬亭山詩/並見文選中)¶
　　　足疾¶
足疾無加亦不瘳緜春歴夏復經秋開顔且酌尊中酒¶
代歩多乗池上舟幸有眼前衣食在兼無身後子孫憂¶
應須學取陶彭澤但委心形任去留¶
　　　晩池汎舟遇景成詠贈吕處士¶
岸淺橋平池面寛飄然輕棹汎澄瀾風宜扇引開懐入¶
<pb:KR4c0070_WYG_036-13b>¶
樹愛舟行仰臥看别境客稀知不易能詩人少詠應難¶
惟憐吕叟時相伴同把磻溪舊釣竿¶
　　　夢微之¶
夜來攜手夢同遊晨起盈巾淚莫收漳浦老身三度病¶
咸陽宿草八囘秋君埋泉下泥銷骨我寄人間雪滿頭¶
阿衞韓郎相次去夜臺茫昧得知不(阿衞微之小男/韓郎微之愛壻)¶
　　　感秋詠意¶
炎涼遷次速如飛又脫生衣著熟衣繞壁暗蛩無限思¶
<pb:KR4c0070_WYG_036-14a>¶
戀巢寒燕未能歸須知流輩年年失莫歎衰容日日非¶
舊語相傳聊自慰世間七十老人稀¶
　　　老病幽獨偶吟所懐¶
眼漸昬昬耳漸聾滿頭霜雪半身風已將心出浮雲外¶
(維摩經云是/身如浮雲也)猶寄形於逆旅中觴詠罷來賔閣閉笙歌¶
散後妓房空世縁俗念消除盡别是人間清淨翁¶
　　　和楊尚書罷相後夏日遊永安水亭兼招本曹¶
　　　　楊侍郎同行¶
<pb:KR4c0070_WYG_036-14b>¶
道行無喜退無憂舒巻如雲得自由良冶動時為哲匠¶
巨川濟了作虚舟竹亭陰合偏宜夏水檻風涼不待秋¶
遥愛翩翩雙紫鳯入同官署出同遊¶
　　　在家出家¶
衣食支吾㛰嫁畢從今家事不相仍夜眠身是投林鳥¶
朝飯心同乞食僧清唳數聲松下鶴寒光一㸃竹間燈¶
中宵入定跏趺坐女喚妻呼多不應¶
　　　夜涼¶
<pb:KR4c0070_WYG_036-15a>¶
露白風清庭户涼老人先著夾衣裳舞腰歌袖抛何處¶
唯對無絃琴一張¶
　　　繼之尚書自余病來寄遺非一又䝉覽醉吟先¶
　　　　生傳題詩以美之今以此篇用伸酬謝¶
衰殘與世日相踈惠好唯君分有餘茶藥贈多因病久¶
衣裳寄早及寒初(所寄贈之/物皆及時)交情鄭重金相似詩韻清¶
鏘玉不如醉傳狂言人盡笑獨知我者是尚書¶
　　　五年秋病後獨宿香山寺三絶句¶
<pb:KR4c0070_WYG_036-15b>¶
經年不到龍門寺今夜何人知我情還向暢師房裏宿¶
新秋月色舊灘聲¶
飲徒歌伴今何在雨散雲飛盡不迴從此香山風月夜¶
祗應長是一身來¶
石盆泉畔石樓頭十二年來晝夜遊更過今年年七十¶
假如無病亦宜休¶
　　　題香山新經堂招僧¶
煙滿秋堂月滿庭香花漠漠磬泠泠誰能來此尋真諦¶
<pb:KR4c0070_WYG_036-16a>¶
白老新開一藏經¶
　　　偶題鄧公(公即給事中珽之子也/飢窮老病退居此邨)¶
偶因攜酒尋邨客聊復迴車訪薜蘿且值雪寒相慰問¶
不妨春暖更經過翁居山下年空老我得人間事校多¶
一種共翁頭似雪翁無衣食又如何¶
　　　早入皇城贈王留守僕射¶
津橋殘月曉沈沈風露淒清禁署深城栁宫槐謾揺落¶
悲愁不到貴人心¶
<pb:KR4c0070_WYG_036-16b>¶
　　　寄題廬山舊草堂兼呈二林寺道侣¶
三十年前草堂主而今雖在鬢如絲登山尋水應無力¶
不似江州司馬時漸伏酒魔休放醉猶殘口業未抛詩¶
君行過到鑪峰下為報東林長老知(此詩憑錢知進侍/御往題草堂中也)¶
　　　改業¶
先生老去飲無興居士病來閒有餘猶覺醉吟多放逸¶
不如禪坐更清虚(予先有醉吟先/生傳今故云)柘枝紫袖教丸藥羯¶
鼓蒼頭遣種蔬却被山僧戲相問一時改業意何如¶
<pb:KR4c0070_WYG_036-17a>¶
　　　山下留别佛光和尚¶
勞師送我下山行此别何人識此情我已七旬師九十¶
當知後㑹在他生¶
　　　山中五絶句(遊嵩陽見五物各有所感感/興不同隨興而吟因成五絶)¶
　　　　嶺上雲¶
嶺上白雲朝未散田中青麥旱將枯自生自滅成何事¶
能逐東風作雨無¶
　　　　石上苔¶
<pb:KR4c0070_WYG_036-17b>¶
漠漠斑斑石上苔幽芳靜緑絶纖埃路傍凡草榮遭遇¶
曾得七香車輾來¶
　　　　林下樗¶
香檀文桂苦雕鐫生理何曾得自全知我無材老樗否¶
一枝不損盡天年¶
　　　　澗中魚¶
海水桑田欲變時風濤翻覆沸天池鯨吞蛟鬬波成血¶
深澗游魚樂不知¶
<pb:KR4c0070_WYG_036-18a>¶
　　　　洞中蝙蝠¶
千年鼠化白蝙蝠黒洞深藏避網羅逺害全身誠得計¶
一生幽暗又如何¶
　　　自戲三絶句(閒臥獨吟無人酬和聊假/身心相戲往復偶成三章)¶
　　　　心問身¶
心問身云何泰然嚴冬暖被日髙眠放君快活知恩否¶
不早朝來十一年¶
　　　　身報心¶
<pb:KR4c0070_WYG_036-18b>¶
心是身王身是宫君今居在我宫中是君家舍君須愛¶
何事論恩自說功¶
　　　　心重荅身¶
因我疎慵休罷早遣君安樂嵗時多世間老苦人何限¶
不放君閑柰我何¶
　(立名按齊東野語陶靖節作形影相贈神釋之詩謂/貴賤賢愚莫不營營惜生故極陳形影之苦而以神)¶
　(辨自然以釋其惑樂天因之作心問身身荅心詩坡/翁又從而賦六言曰淵明形神自我樂天身心於物)¶
　(而今月下三人/他日當成㡬佛)¶
<pb:KR4c0070_WYG_036-19a>¶
　　　㑹昌元年春五絶句¶
　　　　病後喜過劉家¶
忽憶前年初病後此生甘分不銜杯誰能料得今春事¶
又向劉家飲酒來¶
　　　　贈舉之僕射(今春與僕射三/為寒食之㑹)¶
雞毬餳粥屢開筵談笑謳吟間管絃一月三囘寒食㑹¶
春光應不負今年¶
　　　　盧尹賀夢得㑹中作¶
<pb:KR4c0070_WYG_036-19b>¶
病聞川守賀筵開起伴尚書飲一杯任意少年長笑我¶
老人自覓老人來¶
　　　　題朗之槐亭¶
春風可惜無多日家醖唯殘軟半瓶猶望君歸同一醉¶
籃轝早晩入槐亭¶
　　　　勸夢得酒¶
誰人功畫麒麟閣何客新投魑魅鄉兩處榮枯君莫問¶
殘春更醉兩三場¶
<pb:KR4c0070_WYG_036-20a>¶
　　　過裴令公宅二絶(裴令公在日常同聴楊栁枝/歌每遇雪天無非招宴二物)¶
　　　　(如故因/成感情)¶
風吹楊栁出牆枝憶得同歡共醉時每到集賢坊北過¶
不曾一度不低眉¶
梁王舊館雪濛濛愁殺鄒枚二老翁(此句兼/屬夢得)假使明朝¶
深一尺亦無人到兎園中¶
　　　百日假滿少傅官停自喜言懷¶
長告今朝滿十旬從兹蕭灑便終身老嫌手重抛牙笏¶
<pb:KR4c0070_WYG_036-20b>¶
病喜頭輕換角巾疏傅不朝懸組綬尚平無累畢婚姻¶
人言世事何時了我是人間事了人¶
　　　早熱¶
畏景又加旱火雲殊未收籬暄飢有雀池涸渴無鷗岸¶
幘頭仍痛褰裳汗亦流若為當此日遷客向炎州(時楊/李二)¶
(相各貶/潮韶)¶
　　　題崔少尹上林坊新居¶
坊靜居新深且幽忽疑縮地到滄洲宅東籬缺嵩峰出¶
<pb:KR4c0070_WYG_036-21a>¶
堂後池(一作/門)開洛水流髙下三層盤野徑沿洄十里泛¶
漁舟若能為客烹雞黍願伴田蘇日日遊¶
　　　新澗亭¶
煙蘿初合澗新開閒上西亭日㡬回老病歸山應未得¶
且移泉石就身來¶
　　　對酒有懷寄李十九郎中¶
往年江外抛桃葉(結之/也)去嵗樓中别栁枝(樊蠻/也)寂寞春¶
來一杯酒此情唯有李君知吟君舊句情難忘風月何¶
<pb:KR4c0070_WYG_036-21b>¶
時是盡時(李君嘗有悼故妓詩云直應人世/無風月始是心中忘却時今故云)¶
　　　楊六尚書頻寄新詩詩中多有思閑相就之志¶
　　　　因書鄙意報而諭之¶
君年殊未及懸車未合將閒逐老夫身健正宜金印綬¶
位髙方稱白髭鬚若論塵事何由了但問雲心自在無¶
進退是非俱是夢丘中闕下亦何殊¶
　　　偶吟自慰兼呈夢得(予與夢得甲子/同今俱七十)¶
且喜同年滿七旬莫嫌衰病莫嫌貧已為海内有名客¶
<pb:KR4c0070_WYG_036-22a>¶
又占世間長命人耳裏聲聞新将相眼前失盡故交親¶
尊榮富夀難兼得閒坐思量最要身¶
　　　寄潮州楊繼之¶
相府潮陽俱夢中夢中何者是窮通他時事過方應悟¶
不獨榮空辱亦空¶
　　　雪暮偶與夢得同致仕裴賔客王尚書飲¶
黄昬慘慘雪霏霏白首相歡醉不歸四箇老人三百嵗¶
(裴年九十餘王八十餘予與夢得俱/七十合三百餘嵗可謂希有之㑹也)人間此㑹亦應稀¶
<pb:KR4c0070_WYG_036-22b>¶
　　　雪朝乗興欲詣李司徒留守先以五韻戲之¶
夜寒生酒思曉雪引詩情熱飲一兩盞冷吟三五聲鋪¶
花憐地凍銷玉畏天晴好拂烏巾出宜披鶴氅行梁園¶
應有興何不召鄒生¶
　　　贈思黯(前以履道新小灘詩寄思黯報章云請/向歸仁砌下看思黯歸仁宅亦有小灘)¶
為憐清淺愛潺湲一日三回到水邊若道歸仁灘更好¶
主人何故别三年¶
　　　聽歌六絶句¶
<pb:KR4c0070_WYG_036-23a>¶
　　　　聽都子歌(詞云試問嫦/娥更要無)¶
都子新歌有性靈一聲格轉已堪聽更聽唱到嫦娥字¶
猶有樊家舊典刑¶
　　　　樂世(一名/六幺)¶
管急絃(一作/絲)䋣拍漸稠緑腰宛轉曲終頭誠知樂世聲¶
聲樂老病人聽未免愁¶
　　　　水調(第五徧乃五言/調調韻最切)¶
五言一遍最殷勤調少情多似有因不㑹當時翻曲意¶
<pb:KR4c0070_WYG_036-23b>¶
此聲腸斷為何人¶
　　　　想夫憐(王維右丞詞云秦州一/半夕陽開此句尤佳)¶
玉管朱絃莫急催容聽歌送十分杯長愛夫憐第二句¶
請君重唱夕陽開¶
　　　　何滿子(開元中滄州有歌者何滿子臨/刑進此曲以贖死上竟不免)¶
世傳滿子是人名臨就刑時曲始成一曲四調(一作/詞)歌¶
八疊從頭便是斷腸聲¶
　　　　離别難¶
<pb:KR4c0070_WYG_036-24a>¶
緑楊陌上送行人馬去車迴一望塵不覺别時紅淚盡¶
歸來無淚可(可紇/反)霑巾¶
　　　閒樂¶
坐安臥穩輿平肩倚杖披衫繞四邊空腹三杯卯後酒¶
曲肱一覺醉中眠更無忙苦吟閒樂恐是人間自在天¶
　¶
　¶
　¶
<pb:KR4c0070_WYG_036-24b>¶
　¶
　¶
　¶
　¶
　¶
　¶
　¶
　白香山詩集巻三十六¶
